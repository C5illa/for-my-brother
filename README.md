# for-my-brother

Will it stay that way forever?!

Nem is tudom, hol kezdjem.
Nagyjából megszámlálhatatlanok azok a dolgok és gondolatok, amiket az elmúlt időszakban meg szerettem volna osztani veled...
...de sajnos mivel a tavalyi évben számos olyan nyilvánvaló gesztus érkezett felőletek, amiből nem volt nehéz levonnom a következtetést, hogy nem kívántok kapcsolatba kerülni velem (velünk), így megpróbáltam tartani magam ahhoz, hogy ne zavarjalak benneteket semmilyen formában, ami ne hidd, hogy könnyű volt!
Kicsit reménykedtem abban, hogy igazából nem velem van gondotok, hanem időre van szükségetek, mert abban biztos vagyok, hogy elképzelni sem tudom, mit éltetek és éltek át a mindennapjaitokban.
Mindenesetre most már elég sok idő eltelt a legutolsó beszélgetésünk óta és úgy látom ez a helyzet nagyjából állandósult, így számomra teljesen nyilvánvaló, hogy nem megalapozatlanok az érzéseim ezzel kapcsolatosan. :(
Nem tudom, hogy mikor jön el számodra az a pillanat, amikor tudunk erről bármilyen formában értekezni, így csak szeretném, ha tudnád, hogy nagyon örülnék ha meg tudnánk beszélni és rendezni, bármi is legyen a gond! 

